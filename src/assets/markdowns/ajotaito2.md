# Ajotaito 2

<style type="text/css">
.tg  {border-collapse:collapse;border-spacing:0;}
.tg td{border-style:none;word-break:normal;}
.tg th{border-style:none;word-break:normal;}
.tg .tg-oedl{background-color:transparent;border-color:transparent;text-align:left;vertical-align:top}
</style>
<table class="tg">
<thead>
  <tr>
    <th class="tg-oedl"><span style="font-weight:400;font-style:normal">Kurssin nimi:</span></th>
    <th class="tg-oedl"><span style="font-weight:400;font-style:normal">Ajotaito 2</span></th>
  </tr>
</thead>
<tbody>
  <tr>
    <td class="tg-oedl"><span style="font-weight:400;font-style:normal">Päivämäärät:</span></td>
    <td class="tg-oedl"><span style="font-weight:400;font-style:normal">Jokaisen ajoharjoittelutapahtuman ensimmäisenä päivänä</span></td>
  </tr>
  <tr>
    <td class="tg-oedl"><span style="font-weight:400;font-style:normal">Paikka:</span></td>
    <td class="tg-oedl"><span style="font-weight:400;font-style:normal">Alastaro, Ahvenisto, Botniaring, Kemora, Kymiring, Motopark</span></td>
  </tr>
  <tr>
    <td class="tg-oedl"><span style="font-weight:400;font-style:normal">Sisältö:</span></td>
    <td class="tg-oedl"><span style="font-weight:400;font-style:normal">Kaarreajotekniikan perusteet</span></td>
  </tr>
  <tr>
    <td class="tg-oedl"><span style="font-weight:400;font-style:normal">Kohderyhmä:</span></td>
    <td class="tg-oedl"><span style="font-weight:400;font-style:normal">Kaikki moottoripyöräilijät</span></td>
  </tr>
  <tr>
    <td class="tg-oedl"><span style="font-weight:400;font-style:normal">Esitietovaatimukset:</span></td>
    <td class="tg-oedl"><span style="font-weight:400;font-style:normal">Taito ajaa kurssipaikalle moottoripyörällä</span></td>
  </tr>
  <tr>
    <td class="tg-oedl"><span style="font-weight:400;font-style:normal">Kurssin hinta:</span></td>
    <td class="tg-oedl"><span style="font-weight:400;font-style:normal">0 € + ratamaksu Motorg ry:n jäsenyyttä ei vaadita</span></td>
  </tr>
</tbody>
</table><br /><br />

Tule mukaan Motorg ry:n ajoharjoittelutapahtumiin tutustumaan ajoharjoittelun iloihin ja hyötyihin. Ajotaito 2 on kaikille mutka-ajosta nauttiville motoristeille suunnattu kaarreajotekniikkaan keskittyvä kokopäiväinen ennakoivan ajon kurssi. Jotta alku sujuisi mahdollisimman hyvin, Motorg ry tarjoaa sinulle tämän kurssin ilman lisähintaa.

Ajoharjoittelu turvallisessa ja monipuolisia mutkia sisältävässä ympäristössä voi olla silmiä avaava kokemus, kun pääsee ajamaan "oikeita" mutkia. Kurssilla autamme sinua parantamaan ajotekniikkaasi niin että ajamisesi olisi aiempaa varmemmalla pohjalla. Kurssin sisältö perustuu katukuskien ajamisesta tehtyihin havaintoihin. **Kurssilla hiotaan ajoasentoa, kaarreajolinjoja, katseen käyttöä, ohjaustekniikkaa, rentoa ajotyyliä ja näiden asioiden keskinäistä merkitystä.** Matkassa on aina mutkia, joten kurssin kaarreajotekniikkaa painottava sisältö osuu suoraan jokapäiväiseen ajamiseen. Kurssin kaikki asiat ovat yhteistä perustaa sekä katu- että rata-ajolle. Vaativammat ajotekniikkajutut tehdään joskus myöhemmin näiden perustaitojen päälle. Kurssiin kuuluu varikolla pidettävät teoriaosuudet ja radalla ajettavat käytännön harjoitukset. Kurssi ajetaan kokonaan radalla.

Esitietovaatimuksena on jonkinlainen taito ajaa moottoripyörällä. Ajotaito 1 tai Motoristi Survival ovat hyödyksi, mutta eivät välttämättömiä. Lue ajoharjoittelusta ja ajokoulutuksista lisää Motorg ry:n [ratapäiväinfosta](/Ajoharjoittelu#Harjoitteluinfo), siellä on asioita avattu vähän enemmän.

### Milloin kursseja järjestetään?

Ajotaito 2 järjestetään jokaisen kotimaisen ajoharjoittelutapahtuman ensimmäisenä päivänä. Mahdollisista poikkeuksista ilmoitetaan kyseisen ajoharjoittelutapahtuman keskusteluketjussa.

### Miten mukaan

Osta paikkasi haluamallesi ajoharjoittelutapahtumaan [verkkokaupasta](http://moottoripyora.org/kauppa) kohdasta "Ratapäivät" hitaaseen ryhmään. Valitse lisäksi Koulutus/Ajotaito valikon alta samalle päivällä 0€ hintainen Ajotaito II -tuote. Kurssille voi ilmoittautua myös paikan päällä, mutta "ostamalla" ilmaisen kurssipaikan, osaamme varautua riittävällä määrällä kouluttajia. Osallistujilta ei vaadita Motorg ry:n jäsenyyttä. Kurssilaiset kokoontuvat heti kun aamun kuljettajakokous on päättynyt, asiasta tiedotetaan kuljettajakokouksen yhteydessä kohtuullisen näkyvästi ja kuuluvasti.

Kurssille mahtuu n. 5 hlö per kouluttaja. Etusijalla kurssille osallistumiseen ovat ennakkoon ilmoittautuneet ja ensikertalaiset. Lisäksi kurssille otetaan mukaan kertaajia mikäli kouluttajien määrä sen mahdollistaa. Teoriaosuudet ovat avoimia myös kurssin ulkopuolelle jääneille.

### Huomioi nämä asiat:

- liikennevakuutus on kurssilla (ja radalla muulloinkin) voimassa kuten tieliikenteessä,

- kaskon törmäysvahinkovakuutus on kurssin aikana voimassa kuten tieliikenteessä ilman omavastuun korotusta A-vakuutuksen, Fennian, Lähivakuutuksen, Nordean (Tryg), LähiTapiolan, OP-Pohjolan, Turvan sekä Pohjantähden vuonna 2010 uudistetussa kaskossa. Aktian kasko ei korvaa mitään. Nämä tiedot on selvitetty vakuutusyhtiöiltä kysymällä sekä muutaman vakuutusyhtiön kohdalla korvauskäytönnöistä erikseen sopimalla. Käytännöt voivat muuttua, joten ole selvillä omista vakuutuksistasi, Motorg ry ei vastaa näiden tietojen paikkansa pitävyydestä.

- Motorg ry ei vastaa radalla tai kurssilla sattuneista vahingoista,

- [Motorg ry:n jäsenyyttä](https://motorg.omaverkkokauppa.fi/epages/motorg.sf/fi_FI/?ObjectPath=/Shops/2016051402/Categories/Jaesenasiat) ei vaadita Ajotaito 2:ssa, mutta jäsenyys alentaa ratapäivän hintaa ja antaa oikeuden varata paikan ennakkomyynnin aikana,

- lippuvuoroja ei voi ottaa kurssipäivälle eikä kurssille voi tulla myöhässä (sillä poikkeuksella että olet kertaamassa kurssin asioita),

- kurssilla tulee noudattaa annettuja harjoitteluohjeita, ohjeiden selkeä rikkominen voidaan katsoa vahinkotapauksessa kurssin ulkopuoliseksi ajeluksi,

- Motorg ry pidättää itsellään oikeuden säätää kurssin kapasiteettia kurssipäiväkohtaisesti tilanteen mukaan,

- lue [ratasäännöt](/Ajoharjoittelu#Säännöt).

Tervetuloa mukaan!  
Motorg ry:n ajokouluttajat